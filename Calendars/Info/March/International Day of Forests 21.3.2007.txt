আজ বিশ্ব বন দিবস। ‘জলবায়ু পরিবর্তন রোধে বন’- এই স্লোগান ধারণ করে বিশ্বের অন্য 
দেশের মত বাংলাদেশেও দিবসটি উদযাপন করা হচ্ছে। দিবসটি উপলক্ষে 
পরিবেশ ও বন মন্ত্রণালয়সহ বিভিন্ন সরকারি ও বেসরকারি সংগঠন নানা কর্মসূচি গ্রহণ করেছে। 
জনসংখ্যা বৃদ্ধির সাথে সাথে বাংলাদেশসহ পৃথিবীব্যাপী বনভূমির পরিমাণ কমে আসছে। 
কমছে গাছ-গাছালির সংখ্যা। বিপন্ন হচ্ছে জীবজন্তু ও বন্যপ্রাণি। ক্ষয়িষ্ণু পরিবেশের প্রভাবে 
বিপন্ন হচ্ছে বন। এমন বৈশ্বিক পরিস্থিতিতে বন সংরক্ষণের আহবান জানিয়ে দিবসটি পালিত হচ্ছে।
দিবসটি উপলক্ষে পরিবেশ ও বন মন্ত্রণালয়ের সপ্তাহব্যাপী কর্মসূচির অংশ হিসেবে পালন করে আসছে 
বাংলাদেশ বন গবেষণা ইনস্টিটিউট বন সংরক্ষণ ও পরিবেশ বিপর্যয় রোধে সচেতনতা সৃষ্টির লক্ষ্যে দিবস টি পালিত হয়।
এছাড়া গত ১৮ মার্চ থেকে বন ভবনে জলবায়ু পরিবর্তন, বন উজাড় ও পরিবেশ বিপর্যয়ের ওপর আলোকচিত্র প্রদর্শনীর হয়ে থাকে।