বাংলাদেশে পালিত দিবসসমূহ দ্বারা বোঝানো হচ্ছে বাংলাদেশের স্বকীয় ও বিশ্বব্যাপী পালিত দিবসসমূহকে।
 এই সবগুলো দিবসের তালিকা নিম্নে প্রণীত হলো। দিবসগুলোর অধিকাংশই প্রায় নিয়মিত পালিত হয় এবং হয়ে আসছে। 
কিন্তু কিছু কিছু দিবস, বিভিন্ন রাজনৈতিক ক্ষমতাবলে, প্রতিহিংসাবশত, ঐ রাজনৈতিক দলের ক্ষমতা চলাকালীন রাষ্ট্রীয়ভাবে 
পালিত হয় না। আন্তর্জাতিক ও বৈশ্বিক দিবসগুলোর জন্য সরকারি ও আন্তর্জাতিকভাবে অর্থ বরাদ্দ পাওয়ার প্রেক্ষিতে তা পালিত হয়।
তবে বিশ্বব্যাপী বিভিন্ন দেশে বহুল প্রচলিত কিছু কিছু দিবস বাংলাদেশে পালিত হয় না সাম্প্রদায়িক কারণবশত।
 যেমন: ইহুদিদের বিভিন্ন ধর্মীয় অনুষ্ঠানাদি বাংলাদেশে পালিত হয়না কেননা বাংলাদেশে ইহুদি ধর্মাবলম্বীরা বাস করেন না।
 তাছাড়া সাংস্কৃতিক পার্থক্যের কারণে অন্যান্য অনেক দেশের বা জাতির স্বকীয় ঐতিহ্যমন্ডিত দিবসও বাংলাদেশে পালিত হয় না। 
সাম্প্রদায়িক অনুষ্ঠানাদির মধ্যে হিন্দু, বৌদ্ধ, খ্রিস্টান ও মুসলমানদের বিভিন্ন ধর্মীয় দিবস মূল ধারার সংস্কৃতি হিসেবে পালিত হয়। 
কিন্তু সংখ্যালঘু গোষ্ঠীর দিবসসমূহ (যেমন: শিখ ধর্মের বিভিন্ন দিবস) মূল ধারায় পালিত হয় না